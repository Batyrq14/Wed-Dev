<!DOCTYPE HTML>
<html>
    <head>
        <title>Challenge: Write a Poem</title>
        <meta charset="utf-8">
        
    </head>
    <body>
    <h1>Ескендір</h1>
    <p>
Осы жұрт Ескендірді біле ме екен? <br>
Македония шаһары - оған мекен.<br>
Филипп патша баласы, ер көңілді,<br>
Мақтан сүйгіш, қызғаншақ адам екен.<br>
Филипп өлді, Ескендір патша болды,<br>
Жасы әрең жиырма бірге толды.<br>
Өз жұрты аз көрініп, көршілерге<br>
Көз алартып қарады оңды-солды.<br>
Сұмдықпен ғаскер жиып қаруланды,<br>
Жақын жерге жау болды, тұра аттанды.<br>
Көп елді күтінбеген қырды, жойды,<br>
Ханды өлтіріп, қаласын тартып алды.<br>
Жазасыз жақын жердің бәрін шапты,<br>
Дарияның суындай қандар ақты.<br>
Шапқан елдің бәрін де бодам1 қылып,<br>
Өкіметін қолына тартып апты.<br>
Ескендір елде алмаған хан қоймады,<br>
Алған сайын көңілі бір тоймады.<br>
Араны барған сайын қатты ашылып,<br>
Жердің жүзін алуға ой ойлады.<br>
Қан ішер қаһарлы хан ашуы көп,<br>
Атағынан қорқады жұрт қайғы жеп.<br>
Сол күнде қошеметші айтады екен,<br>
Ханның ханы, патшаның патшасы деп.<br>
Атағы талай жерге оның жетті,<br>
Жердің жүзін алуға талап етті.<br>
Есепсіз әскер ертіп, жарақтанып,<br>
Есіткен елдеріне жүріп кетті.<br>
Алдынан шыға алмады ешкім мұның,<br>
Бәрін де алды, қорқытты жолдағының.<br>
Жан шықпады алдынан, тоқтауы жоқ,<br>
Жер жүзін жеке билеп алмақшының.<br>
Жүре-жүре бір елсіз шөлге түсті,<br>
Алып жүрген суының бәрін ішті.<br>
Адам, хайуан бәрі де бірдей шөлдеп,<br>
Басына құдай салды қиын істі.<br>
    </p>
    </body>
</html>